---
template: post
title: 'Moto Guzzi: Una storia italiana'
subtitle: ''
date: '2021-02-05T23:00:00Z'
thumb_img_path: /images/photo_2021-02-06-17-51-36.jpeg
thumb_img_alt: moto-guzzi
content_img_path: /images/1.jpg
content_img_alt: ''
excerpt: ''
---
#### In poco tempo infatti si arrivò a superare i 1000 dipendenti, tutti appassionati del settore ed entusiasti di far parte di un progetto simile, tanto che i motoristi, per esempio, erano soliti incidere la propria sigla all'interno dei motori che venivano assemblati a mano.

**Nel corso degli anni '20 la Moto Guzzi riuscì ad affermarsi anche in ambito sportivo, vincendo numerose competizioni e dimostrando la stoffa di cui erano dotate le moto prodotte a Mandello.**

Circa a metà degli anni '30, dopo diversi fallimenti dovuti a svariati tentativi in cui cercò di migliorare i motori usati introducendo prima un 4 cilindri poi un 3 cilindri, Guzzi ebbe un'altra delle sue geniali idee; visto che era quasi un decennio ormai che la Moto Guzzi 250 dominava senza troppa difficoltà le competizioni della sua classe, pensò di accoppiare due motori 250 sulla stessa moto, così da creare un 500 bicilindrico che potesse avere il successo tanto sperato.

Dopo aver scartato i primi progetti, decise di disporre un cilindro verso l'alto, sotto alla sella ed uno in orizzontale, creando uno schema a V di 120° mai impiegato prima su una moto. Nacque così la _Bicilindrica_, una moto tanto controversa quanto affascinante che resterà nelle competizioni fino al 1951, diventando una delle più longeve moto da corsa!

Nel 1935 riuscì perfino nell'impresa di vincere al TT inglese, un trofeo motociclistico famoso in tutto il Mondo che si corre sull'isola di Man in un circuito di più di 60km composto di carreggiate strette che attraversano centri cittadini, spesso recintate da muretti in pietra. Il trofeo è infatti tristemente noto per l'altissimo numero di vittime registrato nel corso degli anni.

Due anni dopo invece, nel 1937, la Guzzi 250 taglia di nuovo per prima il traguardo della TT con in sella Omobono Tenni: il primo pilota italiano a vincere questo trofeo!

Da qui in avanti, la storia della Moto Guzzi è piena di meritati successi ottenuti con fatica e determinazione a partire dal secondo dopoguerra.

Di storie da raccontare ce ne sarebbero ancora molte, dal ritiro dalle competizioni alla creazione dello storico bicilindrico a V di 90° ma raccontarle tutte in un unico video è impossibile!

> Scrivete nei commenti se vi piacerebbe continuare a scoprire l'evoluzione di questa incredibile casa italiana assieme a me in un altro video!

Io intanto vi invito a rimanere sintonizzati perchè ne arriveranno delle belle, se non volete perdervi i prossimi video iscrivetevi al canale e attivate la campanella!

Noi ci vediamo domenica prossima, *trova una chiusura carina*